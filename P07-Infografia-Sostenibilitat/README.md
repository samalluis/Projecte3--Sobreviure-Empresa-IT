# P07: ASG a EverPia: informe visual per a inversors

## Breu descripció

El client **Garriga & Associats** (bufet jurídic client d’**EverPia**) vol saber si la seva consultora IT és **socialment responsable**.

Per respondre aquesta inquietud, **EverPia** necessita crear una **infografia ASG** (Ambiental, Social i de Governança) amb l’objectiu de **comunicar els seus compromisos sostenibles** i demostrar bones pràctiques empresarials davant dels seus inversors i clients.

Aquesta infografia haurà de mostrar de manera clara, visual i professional els principals indicadors i accions d’EverPia en tres àmbits:

- **Ambiental (A)**: gestió responsable dels recursos, ús eficient de l’energia, reducció de residus digitals, etc.  
- **Social (S)**: polítiques d’inclusió, formació contínua, benestar laboral, igualtat d’oportunitats.  
- **Governança (G)**: transparència, ètica corporativa, seguretat de la informació i compliment normatiu.

---

## Objectius específics de la tasca / Finalitat de la tasca

- Representar informació complexa de manera **visual i sintètica**.  
- Comunicar de forma efectiva els **valors i compromisos sostenibles** d’EverPia.  
- Desenvolupar habilitats en **disseny d’infografies i presentació corporativa**.  
- Fomentar la consciència sobre la **responsabilitat social i mediambiental** dins de l’àmbit IT.

